\section{Funkcionalitások}

Alkalmazásomon belül több fajta funkcionalitás jelenik meg. Első sorban nincs regisztrációhoz kötve a felhasználó. Ez azt akarja jelenteni, hogy mindenki előtt nyitva áll az alkalmazás. Viszont vannak különleges joggal rendelkező felhasználók, akik be tudnak jelentkezni és ennek következtében több funkcionalitást bocsájt a rendszer a rendelkezésükre.

A USER hozzáadás az ADMIN-on keresztül úgy történik, hogy megad minden adatot (név, e-mail cím, telefonszám) és egy gombra kattintva az új adatok bekerülnek az adatbázis rendszerbe. Közben az új felhasználó fog kapni egy email-t amellyel eltudja fogadni a jelentkeztetést. Ügyelni kell, hogy az email érvényessége időhöz kötött. A törlés csak egyszerűen kiválasztással történik. Egyetlen felhasználó sem tudja törölni saját magát még az admin joggal rendelkezők sem.

A következőkben a user joggal rendelkező felhasználók lehetőségeit részletezem. Eznek a szerepkörnek lehetősége van hozzáadni eseményeket, órarend linkeket. A tanszékek, szakok leírásának megadásai is lehetővé válik számukra. Sőt ha netán új szak indul azt is hozzá tudják adni.

A USER-ek számára természetesen van kijelentkező opció is. Tudni kell, hogy a modellnél, tanszékeknél, szakoknál és más fontos információknál elérhetőségeknél mindig az adatbázisban szereplő legújabb adat jelenik meg. 

A következőkben tárgyalom a VISITOR felhasználó által elérhető funkciókat. Az első és legfontosabb, hogy megjelenik egy 3D modell az egyetem épületéről amelyen a felhasználók tudnak nézelődni esetlegesen körbe is tudják járni.

Mindenki számára megjelenik a bejelentkezési lehetőség is. Viszont ezt a funkciót csak azok használhatják akik rendelkeznek felhasználónévvel és jelszóval.

A második legfontosabb funkció a tanszékek, szakok megjelenítése. Ez egy külön oldalon lesz. A felhasználók itt láthatnak egy leírást és az elérhetőségeket egy adott tanszékről. Ezek mellett egy útvonalat is megtekinthetnek a 3D modellen belül így amikor oda érkeznek az egyetemre nem kell annyira keresgélni, hogy mi hol található. 

Mindenki számára elérhető lesz az esemény naptár is. Ezen részen jelennek meg azok az események amelyeket az egyetem szervez a diákok részére. Látható lesz az események pontos dátuma, helyszíne, ára és itt is megjelenik egy olyan opció is amely a 3D modellen megmutatja az útvonalat. Ez azért jó mert ha egy idegen ember érkezik egy ilyen eseményre, például versenyre, akkor könnyebben elfog tudni igazodni, hogy hová is kell menjen.

Utolsó funkcionalitásnak egy vélemény nyilvánítást tettem be. Itt minden felhasználó, név nélkül tudja közölni az alkalmazással kapcsolatos észrevételeit. Ha valaki véleményt szeretne írni akkor értékelnie is kell egy skálán, hogy szerinte mennyire hasznos az alkalmazás. A vélemények lehetnek pozitívak és negatívak is mindezek mellett új ötlet javaslatokat is lehet írni. Figyelembe véve a véleményeket lehetőség van jobbá fejleszteni az alkalmazást. A felhasználók nem csak véleményt tudnak nyilvánítani, hanem a mások által adottakat el is tudják olvasni. A vélemények szerkesztésére nem lesz lehetőség.

A funkcionalitásokból is látszik, hogy a céloknak megfelelően próbáltam megfelelni. Törekedtem az egyszerűségre átláthatóságra. Kiderült, hogy a regisztrációs rész nem egyedi módon történik meg. Az alkalmazás megpróbál minden olyan lehetőséget magába foglalni ami a diákok számára elérhető kell legyen.